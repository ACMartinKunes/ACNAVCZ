<html xmlns:xlink="http://www.w3.org/1999/xlink"><head><meta http-equiv="Content-Type" content="text/html; charset=UTF-8">
        <meta name="save" content="history"><title>AC Promis - Z&#225;znamy o provozu vozidel</title>
<link rel="stylesheet" type="text/css" href="../local/Classic.css"><script language="JScript" src="../Feedback.js"></script><style type="text/css"> h1 { font: 2.57em "Segoe UI","Lucida Grande",Verdana,Arial,Helvetica,sans-serif;  } </style></head>
<body><h1>AC Promis - Z&#225;znamy o provozu vozidel</h1>
<p>Součástí pomocné evidence pro nákladní dopravu jsou záznamy o provozu vozidla (stazka), ve kterých jsou zaznamenány skutečné jízdy a jejich průběh. Záznam obsahuje údaje jako manipulace s vozidlem během jeho provozu, identifikaci řidiče nebo posádky vykonávající jízdu, stav tachometru, počáteční a koncové stavy nádrže, místa a časy prováděných nakládek a vykládek, ujeté kilometry nebo čerpání pohonných hmot. Evidence na základě hodnot stavu nádrže, ujetých km a množství tankování, které byly v rámci jízdy zaznamenány, umožňuje vyčíslení spotřeby vozidla za jednotlivý záznam o provozu. </p>
<p>Ke sběru dat o průběhu realizace jízdy může sloužit buď papírová evidence, nebo elektronický sběr dat z monitorovacího zařízení vozidla. K papírové evidenci jsou využívány standardní tiskopisy např. ET220 a tiskopis vyplňuje řidič v průběhu jízdy. Pokud je požadována elektronická evidence, jsou data ručně převedena do záznamů o provozu vozidel v NAV. Jednou z výhod tohoto způsobu evidence je přesné určení počátku a konce konkrétního záznamu vozidla, protože se odvíjí od údajů ve vyplněném tiskopisu. Druhou výhodou je možnost doplnění/korekce dat při jejich přepisu.</p>
<p>Naopak elektronické zpracování evidence na základě dat stažených z monitorovacího zařízení vozidla je ve velké míře závislé na kvalitě vkládaných dat o prováděných operacích řidičem v průběhu realizace přepravy. Pro elektronické vytvoření záznamu o provozu vozidla je využito vícero zdrojů informací, které jsou uchovány v terminálových položkách, položkách aktivit vozidla, položkách přechodu hranic a položkách tankování. Nevýhodou elektronického zpracování je přesné určení počátku a konce záznamu, pokud není součástí dat z monitorovacího zařízení.</p>
<p>Záznam o provozu vozidla není primárně určen pro výpočet nároku stravného pro řidiče. Tento výpočet je prováděn v samostatné evidenci Vyúčtování cest zaměstnanců viz kapitola níže.</p>
<p>Evidence záznamů o provozu vozidla v IS poskytuje kontrolní nástroje pro ověření správnosti dat mezi dvěma navazujícími záznamy vozidla např. chybějící záznamy o provozu, stav tachometru, spotřeby vozidla.</p>
<h2 id="a-namesee-alsoaviz-také"><a name="see-also"></a>Viz také</h2>
<p><a href="ac-pm-promis.html">AC ProMIS</a></p>

<hr>
<div>
<span id="fb"></span>
<span id="fbb">
<p><!-- <a href="http://go.microsoft.com/fwlink/?LinkID=724015" target="_blank">Provide feedback.</a>--></p>
<script type="text/javascript">FeedBackLink();</script>
</span><br>
</div>
          
            <p> © 2018 Microsoft. All rights reserved.</p>
          <p><p><br xmlns:maml="http://ddue.schemas.microsoft.com/authoring/2003/5">

</body></html>